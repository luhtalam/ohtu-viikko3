Start, Stop, Continue, More of, Less of Wheel
-------
Kestoltaan lyhyt retrospektiivitekniikka. Palaverin kesto pienillä ryhmillä 10 minuuttia, suurilla 25 minuuttia.
Palaverin aluksi piirretään iso ympyrä posteriin, joka jaetaan viiteen yhtä suureen sektoriin: "Start", "Stop", "Continue", "More of" ja "Less of". Tämän jälkeen jokaiseen sektoriin kerätään kommentteja ja esille nousseista kommenteista/asioista keskustellaan. Suurempien ryhmien (yli 8 henkeä) ja isolle ajanjaksolle jakautuvan retrospektiivin kohdalla ryhmä jaetaan pienryhmiin, joista jokainen keskittyy yhteen projektin osa-alueeseen.

Gald, Sad, Mad
-------

Kestoltaan edellistä selkeästi pidempi retrospektiivitekniikka. Palaverin kesto on korkeintaan tunnin. Jokainen palaveriin osallistuja kirjoittaa pienille lapuille edellisen Sprintin aikana tekemiään havaintoja. Tähän osioon varataan aikaa korkeintaan 10 tai 15 minuuttia. Tämän jälkeen jokainen kuvailee havaitsemansa asiat muille ja sijoittaa havaintolappunsa taululle. Taulu on jaettu kolmeen osioon: "Glad", "Sad", "Mad". Jokainen sijoittaa lappunsa haluamaansa osioon. Havaintojen esittelyyn ja taululle sijoittamiseen varataan aikaa korkeintaan 10 tai 15 minuuttia. Seuraavaksi laput ryhmitellään nopeasti aiheidensa perusteella ryhmiin. Kun ryhmittely on saatu päätökseen jokainen saa äänestää mitä asioita käsitellään ensin. Tyypillisesti jokaisella on muutama ääni käytettävissä ja äänensä voi antaa haluamalleen havainnolle merkkaamalla kyseisen havainnon lappuun esimerkiksi pienen ympyrän. Äänestykseen ja lappujen ryhmittelyyn tulisi käyttää aikaa korkeintaan 10-15 minuuttia. Kun äänestys on saatu päätökseen, asioista keskustellaan yhdessä äänestyksen tulosten mukaisessa järjestyksessä. Keskustelua jatketaan siihen asti kunnes kaikki esille asiat nousseet on käsitelty tai kun palaveri on kestänyt tunnin.
